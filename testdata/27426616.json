{
  "Summary": "»242 år i trikot« præsenterer karakterdans af høj karat, koreograferet og iscenesat af Anne Marie Vessel Schlüter og Staffan Valdemar Holm.",
  "Rubrik": "Fem stjerner til skønne karakterdansere",
  "Article ID": "Fem stjerner til skønne karakterdansere",
  "PresentationTags": "www.b.dk > Sektion > Relaterede > 0",
  "Tekst": "Det er som at kigge ind i et fortryllende skatkammer, når man ser forestillingen »242 år i trikot« med Den Kgl. Ballets fem skønne og yderst erfarne karakterdansere.\n\nTilsammen har de fem netop været 242 år på Det Kgl. Teater, og med deres store ekspertise og stærke sceniske udtryk er det en fremragende idé, at Corpus – Den Kgl. Ballets kompagni i kompagniet – nu har valgt at præsentere en forestilling med disse fem mimiske talenter, som i Anne Marie Vessel Schlüters og Staffan Valdemar Holms iscenesættelser skaber intet mindre end stor kunst på Skuespilhusets Lille Scene.\n\n Vildskab og virtuose trin på Gamle Scene\n\nMed det indledende soloværk »Petit Voyage«, kreeret til karakterdanseren Lis Jeppesen, debuterer Anne Marie Vessel Schlüter nu i en alder af 64 år meget flot som koreograf. Inspireret af skuespilleren Ingeborg Brahms fremførelse af Finn Methlings monolog »Rejsen til de grønne skygger« om en kvindes liv fra fødsel til død, har Vessel Schlüter meget vellykket omsat kvindens livsrejse til bevægelser.\n\nOg Lis Jeppesen er med sit intense nærvær og mimiske spil formidabel i sin gestaltning af livets stadier lige fra foster, baby og skolepige til fødende, forladt, aldrende og døende kvinde.\n\n Festfyrværkeri af fantasi og farver\n\nKomponisten Kim Helweg sidder selv ved flyglet og spiller sin klavermusik, der er i fint og enkelt samspil med dansens flow og rummer raffinerede små citater samt elektroniske transformationer. På alle måder er »Petit Voyage« en ægte lille perle.\n\nInteressant er det, at teaterinstruktøren Staffan Valdemar Holm nu også træder ind i dansens verden med det stramt formede værk »re-collect«, som han har skabt i samarbejde med karakterdanserne Mette Bødtcher, Eva Kloborg, Mogens Boesen og Poul-Erik Hesselkilde.\n\n På natklub med Sinatra\n\nRammen er træningssalen, hvor Bournonville våger fra sin sokkel, og her præsenteres vi med lune og humor for dansernes slidsomme og disciplinerede hverdag. Men vi får også fine glimt fra de fire danseres karrierer på filmklip, ligesom de hver især live på scenen danser et parti fra deres karriere.Herlig er Mogens Boesen i pas de deux fra »Svanesøen«, hvor han nu urkomisk danser støttende prins med en fiktiv sort svane som partner, og rørende er Poul-Erik Hesselkilde som dukken Petrusjka, der drømmer om frihed og kærlighed. Flot danser Mette Bødtcher et brudstykke fra sit drømmeparti i Béjarts »Bolero«, mens Eva Kloborg sætter fokus på hænder og arme i glimt fra en række yndlingspartier inklusive Balanchine-balletter.»Vi er her stadigvæk,« skriver danserne på væggen i »re-collect«. Det er vi som publikum rigtig glade for, ikke mindst når vi får præsenteret karakterdans af så høj karat som i programmet »242 år i trikot«.\n\n Nikolaj Hübbe: Ballet er lidenskab og går lige i kønnet\n\nHvad: »242 år i trikot«.\n\nHvem: Den Kgl. Ballets karakterdansere. Koreografi og iscenesættelse: Anne Marie Vessel Schlüter og Staffan Valdemar Holm.\n\nHvor: Skuespilhuset, Lille Scene, sidste dag 10. november..",
  "Supertitel": "Ballet",
  "PrimaryTerm": "www.b.dk > Kultur > Scene"
}