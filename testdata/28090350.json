{
  "Summary": "Det skal være lettere for turistbranchen at udvikle og bygge tæt på de danske kyster, lyder det i et nyt udspil fra regeringen. Danmarks Naturfredningsforening er skeptisk.",
  "Rubrik": "Regeringen vil gøre det lettere at bygge ved kysterne",
  "Article ID": "Regeringen vil gøre det lettere at bygge ved kysterne",
  "Tekst": "Regeringen præsenterer mandag et nyt udspil, der skal styrke turismen og den danske oplevelsesøkonomi. Det skriver Fyens Stiftstidende.\n\nBlandt andet vil regeringen ændre i planloven, så det bliver lettere for turistbranchen at bygge nyt og udvikle i Danmarks kystnære områder.\n\nBy-, bolig- og landdistriktsminister Carsten Hansen (S) er en af ministrene bag forslaget, og ifølge ham er målet at få en planlov, der har fokus på at skabe udvikling og øget turisme.\n\n Planloven koster danskerne milliarder om året\n\nBestyrelsesformand Anne-Mette Knattrup fra Dansk Turismefremme, der er en interesseorganisation for turistbureauer og organisationer, der arbejder med lokal turismeudvikling, kalder det »historisk, at fire ministerier går sammen og ser på, hvordan man samlet set kan styrke udviklingen for turisterhvervene«.\n\nDirektør Michael Leth Jess fra Danmarks Naturfredningsforening er mere skeptisk. Ifølge ham er den overordnede målsætning med kystbeskyttelsen netop at bevare de værdier, som turisterne kommer efter.\n\n Store omkostninger for lavere priser\n\n»Vores kyster er det mest særprægede og det mest unikke, vi har i Danmark. Og der er rigtig mange ting, man berører med sådan et udspil,« siger han til Fyens Stiftstidende og tilføjer:\n\n»Det ligner et klassisk politisk ønske om at vise handlekraft, og jeg tvivler på, at det her kan fremme turismen«.\n\n Slut med store supermarkeder i små byer",
  "Supertitel": "Indland",
  "TopicPages": "fsdkljhfkl sdjhfsd",
  "PrimaryTerm": "www.b.dk > Politiko"
}